# Variërend aantal iteraties
In het hill climber en simulated annealing algoritme worden veranderingen aangebracht aan een random gegenereerde plattegrond om deze beter te maken. Maar hoe veel veranderingen breng je aan voor je klaar bent? Te weinig iteraties betekent dat je niet de hoogst mogelijke waarde uit je algoritme hebt gehaald, en te veel iteraties leveren geen verbeteringen meer op en kosten alleen maar tijd. Daarom hebben wij in dit experiment alle drie de varianten van de hill climber en simulated annealing een steeds oplopend aantal veranderingen laten uitvoeren. Beginnend bij 10 en dan steeds met stappen van 10 tot aan de 6000. De waarden die de floorplans aan het einde van iedere run hadden, zijn in een grafiek weergegeven. De algoritmes werden gerund met de kansen op type verandering van move/swap/rotate van 0.6/0.2/0.2. Bij simulated annealing was de begintemperatuur 50000 en de formule temp<sub>i</sub> = 0.95 * temp<sub>i-1</sub>.

## Resultaat
Bij alle drie de varianten is te zien dat beide algoritmen bij lage aantallen iteraties heel steil omhoog lopen en daarna afvlakken. Het lijkt echter ook bij alle drie de varianten erop dat de lijn nog niet is afgevlakt, dus dat meer iteraties nog betere resultaten hadden kunnen opleveren. Vooral bij hogere aantallen huizen is dit goed te zien. In het vervolg zou er dus met nog meer iteraties getest kunnen worden om nog betere waarden te kunnen vinden.  
Nog iets dat opvalt aan de lage aantallen iteraties, is dat de lijn van simulated annealing bij alle drie de variantene boven de lijn van hill climber ligt. Dit suggereert dat juist door het accepteren van verslechteringen er toch in het begin ook al veel verbeteringen worden geboekt. Dat is een interessante en licht tegenintuïtieve uitkomst, omdat je bij simulated annealing juist zou verwachten dat je door de verslechteringen in het begin een iets slechtere waarde hebt, en later een hogere krijgt. Het verschil is echter niet heel groot, dus om hier verdere uitspraken over te doen zouden er meer tests moeten worden uitgevoerd.
